{"title": "A Feira do Gando Vac\u00fan de Carne de Friol repartir\u00e1 2.000 euros en premios", "author": "El Progreso de Lugo; Redacci; Oacute; N", "url": "https://www.elprogreso.es/articulo/comarca-lugo/feira-do-gando-vacun-carne-friol-repartira-2000-euros-premios/202309111434181690997.html", "hostname": "elprogreso.es", "description": "O vindeiro d\u00eda 23 comezar\u00e1 a und\u00e9cima edici\u00f3n", "sitename": "El Progreso de Lugo", "date": "2023-09-11", "cleaned_text": "A Feira do Gando Vac\u00fan de Carne de Friol chegar\u00e1 o pr\u00f3ximo d\u00eda 23 a s\u00faa und\u00e9cima edici\u00f3n e, como \u00e9 tradicional, incl\u00fae no seu programa o tradicional concurso con premios en met\u00e1lico e trofeos para os mellores exemplares de cada categor\u00eda. En total, repartiranse 2.000 euros, que se distribuir\u00e1n a raz\u00f3n de 150 euros para os primeiros clasificados, 100 para os segundos e 50 para os terceiros postos. Ademais, a gander\u00eda que presente o mellor lote de reses recibir\u00e1 outros 200 euros. As categor\u00edas establecidas son as de mellores machos menores de oito meses, mellores femias de menos de oito meses; machos de 8 a 24 meses e femias da mesma idade, as\u00ed como premios \u00e1s mellores cita gandeira presentouse o pasado venres nun acto no que participou o alcalde de Friol, Jos\u00e9 \u00c1ngel Santos, acompa\u00f1ado doutros representantes municipais, as\u00ed como gandeiros da zona. Durante a s\u00faa intervenci\u00f3n, o rexedor indicou que este ano a feira incluir\u00e1, por segundo ano consecutivo, unha poxa de gando na que poder\u00e1n participar todas as persoas interesadas, que deber\u00e1n retirar previamente a s\u00faa tarxeta. Jos\u00e9 \u00c1ngel Santos tam\u00e9n resaltou a importancia do sector gandeiro na econom\u00eda do municipio, por ser \"unha parte fundamental, polo que a feira dedicada ao gando vac\u00fan de carne par\u00e9cenos que \u00e9 unha boa forma de apoiar e impulsar o medio rural\". Ao longo dos seus m\u00e1is de dez anos de historia a cita friolesa xa se converteu en todo un referente do sector. Neste aspecto, o rexedor anima \"a todas as persoas que queiran gozar deste evento acudir a Friol o d\u00eda 23, para gozar dunha xornada que \u00e9 todo un reclamo tanto para gandeiros "}